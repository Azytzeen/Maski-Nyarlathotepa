### Starożytna nauka
alchemiczne laboratorium, w którym z różnego rodzaju naczyń wydobywa się gaz o obrzydliwej 
barwie. Przy stole pracuje humanoidalna istota o gadzim wyglądzie, która wydaje się pochłonięta sekcją zwłok jakiegoś stworzenia. Ze względu na dużą ilość krwi i brak cech wyróżniających, nie ma możliwości zidentyfikowania ciała, które jest rozczłonkowywane.
### Mroczny faraon
scena przedstawiająca procesję w starożytnym Egipcie – złoty rydwan przejeżdża przez tłum ludzi, 
którzy klęczą, oddając cześć temu, kto nim powozi. Jest to faraon ubrany w czarno-złote szaty. Jego głowa jest odwrócona od oglądającego obraz. Za jego postacią widać dwóch ludzi wbitych na pale. Wnętrzności z ich wypatroszonych ciał zwisają aż do ziemi, gdzie są pożerane przez stado szakali.
### Koźli las
jest to scena rozgrywająca się nocą w leśnej scenerii – słabe światło żółtego księżyca pada przez ciemne gałęzie drzew na grupę nagich mężczyzn i kobiet, którzy pląsają dookoła ogniska. Ponad płomieniami unosi się obraz człowieka z głową kozła, którego wyciągnięte ręce zdają się układać w gest charakterystyczny dla szaleńczych ekscesów czarownic.
### Utopiony we krwi
niepokojąca i powodująca skręt żołądka scena, w której ciało mężczyzny jest rozcinane srebrnym sztyletem trzymanym w dłoni przez postać w czarnych szatach z kapturem. Podczas tego aktu krwawej ofiary wycięto na klatce piersiowej mężczyzny okultystycznie wyglądający znak, który wydaje się obracać i poruszać, gdy się na niego patrzy.
### Czarna Góra
imponujący szczyt, prawdopodobnie w Afryce, nad którym wznosi się przerażająca demoniczna istota – jej głowa jest olbrzymią macką całkowicie pokrytą krwią. W pobliżu budynku przypominającego świątynię malutkie ludzkie sylwetki błagalnym gestem wznoszą ręce ku niebu, zanosząc swoje prośby do potwornej niby-boskiej istoty. Ponad głową każdej z ludzkich postaci widać poruszający się czerwony język lub mackę – gdy przyjrzeć się bliżej, okazuje się, że są to ceremonialne nakrycia głowy.