Ludzie Madame Jaskółki są w szale i przeszukują całe miasto. Robią rozpierduchę na mieście, szukają nas, kilku agentów Nowych Chin zaginęło. Jest bardzo duże poruszenie wśród kultystów. Jest też bardzo duże poruszenie w porcie, gdzie są przygotowywane statki do wypłynięcia na wyspę Szarego Smoka.
Szykujemy się na spotkanie z Isoge.
Jacob wcześniej porozmawiał z Mu Hsienem i próbował przekonać go, żeby pomógł mu w przeprowadzeniu rytuału na wyspie. Mu Hsien stwierdził, że najpierw musimy pokonać kultystów, a dopiero później odprawić rytuał. Jednak Jacob nalegał, że nie możemy się narażać w walce, ponieważ od tego jest reszta badaczy i pozostałe drużyny, które będą brać udział w ataku na wyspę. Musimy działać cicho, żeby nie zostać wykryci, i pozostać niezauważeni tak długo, jak się uda. Dlatego dostaniemy ubranie maskujące, pomalujemy sobie też ciała, głównie twarz.

Wyspa Szarego Smoka jest w odległości 500 km od wybrzeży Szanghaju, droga będzie długa i pewnie niebezpieczna. Nie wiemy co nas czeka na wyspie, i w drodze na nią. Mu Hsien ma zapewnić bezpieczeństwo w drodze na wyspę. Nie wiemy do czego są zdolni kultyści, ani jakimi siłami dysponują.

Jest 17 sierpnia poniedziałek, Isoge przychodzi z obstawą do magazynu Nowych Chin. Wszyscy są częstowani herbatą.
Część ochrony zostaje na zewnątrz.

Wyspę otacza laguna, na wyspę prowadzi tylko jedna droga przez lagunę. Na wyspie jest duży port, dlatego będzie tam dużo statków, już teraz zaczynają wypływać. To da nam możliwość, aby dostać się niezauważeni. Na wyspie będzie dużo kultystów, będzie ich więcej niż naszych ludzi. W trakcie rytuału wszyscy mamy nadzieję, że będą zajęci.
Isoge dołączy do nas w dniu zaczęcia rytuału, Brady załatwi trzy łodzie, Isoge przybędzie ze swoimi ludźmi na dwóch łodziach.
Isoge nie jest świadomy, że oprócz zniszczenia potencjalnej broni, jaką dysponują kultyści, mamy też inne zamiary. Chodzi o przerwanie rytułu, i odprawienie naszego rytuału.

Elijah ma pomysł, aby użyć szat kultystów, żeby wtopić się w otoczenie i pozostać niewykryci. Niestety nie uda nam się na czas zdobyć odpowiedniej ilości strojów.
Są dwie ścieżki, które prowadzą na szczyt wulkanu. Jedna jest od południa, a drugie od północy. Nie wiemy, z której strony i gdzie dokładnie jest wioska tubylców, tubylcy są niebezpieczni, sprzyjają kultystom.

Nasi badacze razem z drużyną Braydego i Czu Mina podływają od południa. Japończycy podpływają od północy. Będziemy mieć ze sobą pistolet flarowy, żeby dać znać Japończykom, i żeby mogli ruszać. Będziemy chcieli przypłynąć równo o zachodzie słońca, natomiast biorąc pod uwagę, że Japończycy mogą natrafić na rafę koralową mogą potrzebować więcej czasu.
Wystrzelenie flary ma dać znać do ataku.

John wspomniał o konieczności zapieczętowania wszystkich miejsc, ma na myśli piramidę w Egipcie, Górę Czarnego Wiatru oraz to co znajdziemy na Wyspie Szarego Smoka. Bardzo nalegał, że chce mieć udział we wszystkich rytułałach.

Okazuje się, że nie będziemy w stanie wypełnić rytuału. Przygotowania pieczęci należy dokonać dzień przed pełnią księżyca, która była 4 sierpnia. Kolejna pełnia będzie 4 września 1925 roku. Więc dopełnimy rytuału później.
W zaistniałych okolicznościach na wyspę płyniemy tylko i wyłącznie po to, żeby zabić wszystkich kultystów i przeszkodzić im w tym co mają zamiar zrobić na wyspie.
Jacob bierze pistolet z flarą i dwa granaty, lornetkę.

Wyruszamy jutro, czyli we wtorek 18 sierpnia.
Podróż zajęła nam 7 godzin, pogoda nam dopisała, morze było spokojne. Po drodze niedaleko wyspy natknęliśmy się na Japoński niszczyciel, prawdopodobnie na wypadek, żeby zniszczyć wszystko co będzie chciało opuścić wyspę.
Zgodnie z planem przybywamy na wyspę, spędziliśmy trochę czase przed laguną, żeby upewnić się, że wszyscy zajęli swoje miejsca.

Za nami nie ma żadnych statków, za to wszystkie statki, które płynęły przed nami zacumowały do portu.

W porcie jest dużo łodzi podobnych do nas, są też statki. Łodzi są przymocowane do długiego prostego pomostu, port jest na tyle daleko, że statki o większym zanużeniu mogą do niego przycumować. Kiedy podpływamy okazuje się, że nie ma nikogo. Na statkach widać lampiony zawieszone. Nasza łódź jest ostatnia. Pierwsza podpływa łódź Braydego, później Czu Mina. Ludzie szybko opuszczają łodzie i zajmują swoje pozycje sprawnie się przemieszczając. Porozumiewają się za pomocą znaków. Czekają na nas, osłaniając nas.

Są tu drzewa, głównie palmy, i krzewy do wysokości ok 2 metrów, skutecznie nas będą osłaniać, widać ścieżkę, która prowadzi w głąb wyspy. Rozglądamy się.
Wyspa składa się ze skał wulkanicznych, plaże są piaszczyste, widać też karłowate drzewa. Na plaży widać dużo krabów, a wśród nich na piachu też ślady prowadzące w głąb wyspy. Badacze przeczesują okolice brzegu przy pomocy lornetek.

John zwraca uwagę na punkt obserwacyjny w postaci domku na drzewie, który jest umocowany do drzewa linami. Musimy zlikwidować ten punkt ponieważ z niego na pewno zauważą japończyków. Ten domek jest oddalony od naszej pozycji o ok 2 km.

Skradamy się idąc po ścieżce, chodzenie poza ścieżką jest niebezpieczne ze względu na aktywność wulkaniczną wyspy. Oddziały, które nam towarzyszą poruszają się bez światła, z bronią do walki wręcz, niektórzy nawet z łukami. Po chwili zauważamy wioskę, która znajduje się tak jak podejrzewaliśmy na drodze ścieżki, która prowadzi od południa na górę. Wioska to kilkanaście krytych strzechą chat, z plaży jej nie widać. W wiosce dostrzegamy postaci, na pierwszy rzut oka wyglądają, jak wieśniacy. Jak na chińczyków mają duże oczy, duże i długie ręce oraz duże głowy, chodzą w szczątkowych ubraniach, kapelusze słomkowe, są na bosaka. Wyglądają jak hybrydy ludzi z Istotami z głębin. W wiosce udało nam się naliczyć ok 21 osób. W naszej grupie jest 16 zdatnych do walki ludzi. Elijah daje znaki, żeby ominąć wioskę i nie angażować się w walkę.
Brady jednak chce zaatakować wioskę z zaskoczenia i wyeliminować wszytkich mieszkańców. Ludzie się rozchodzą, otaczając wioskę i przygotowując się do ataku. Część badaczy też zajmuje dogodne pozycje do strzału.
Walkę inicjuje John podkradając się do najbliższego i strzelając z ukrycia zabijając na miejscu. John wyeliminował jeszcze jedną osobę po czym najpierw poleciały strzały. Z chat wybiegło jeszcze trochę istot. Potem do wioski wkroczyli partyzanci i w walce wręcz szybko i cicho wyelimonowali wszystkie istoty z wioski. Poszło nam na tyle dobrze, że po naszej stronie nikt nie odniósł ran.
W chatach nie znaleźliśmy nikogo. Znaleźliśmy za to 14 szat kultystów, oraz mnóstwo posągów Obrzmiałej Kobiety, i innych znaków.

Przebieramy się w szaty, mamy 15 kompletów, razem z tym co znaleźliśmy w posiadłości Ho Fanga. Szaty są bardzo obszerne, dlatego udaje nam się ukryć większość broni pod szatami. Od przypłynięcia minęło jakieś 15 minut. Kierujemy się dalej ścieżką w stronę góry przebrani za kultystów. Jesteśmy nastawieni i gotowi na to, żeby zabić każdego kultystę, którego napotkamy na naszej drodze.

Jack zauważa, i daje nam znać, że japończycy wyeliminowali już zagrożenie w domku na drzewie. Poza tym przed nami w górze na ścieżce widać 18 postaci ubranych na żółto. Są to ewidentnie kultyści. Oni się już wspinają na wulkan, nam jednak został 1 km aby dotrzeć na górę i nie uda nam się ich dogonić. W każdym razie idziemy za nimi pod górę.

Zauważamy z daleka wejście do jaskini. Ok 20 minut zajmuje nam przejście do podnóża góry, dochodzimy do bocznej ściany, w której znajduje się wejście,jest rzeźbone w znaki zakonu Obrzmiałej Kobiety. Wejście jest zdobione w znaki, macki i kły węża dodatkowo. Znajdujemy się na wysokości 45 metrów.





